{
	"url": "https://www.olot.cat/pl217/ajuntament/comunicacio/actualitat/id6412/casal-esportiu-de-setmana-santa.htm",
	"title": "Casal esportiu de Setmana Santa",
	"date": "5  de març de 2020",
	"summary": "L’Ajuntament d’Olot, a través de l’Institut Municipal d’Esports i Lleure, ha organitzat per les vacances escolars de Setmana Santa un casal esportiu dirigit a infants d’entre 5 i 12 anys.",
	"fullText": "L’Ajuntament d’Olot, a través de l’Institut Municipal d’Esports i Lleure, ha organitzat per les vacances escolars de Setmana Santa un casal esportiu dirigit a infants d’entre 5 i 12 anys.\n\nDurant aquests 4 dies, els assistents podran gaudir d’un munt d’activitats esportives enfocades a potenciar un aproximament a la natura. Per això, cada matí, podran escollir entre practicar senderisme, ciclisme, escalada o un grapat d’altres activitats fisicoesportives.\n\nEl casal té per objectiu que els seus membres coneguin un gran ventall d’esports a través d’activitats adaptades a la seva edat. Per això, es faran grups en funció de les edats dels participants. En aquest sentit, el regidor d’Esports de l’Ajuntament d’Olot, Aniol Sellabona, ressalta la voluntat de fer d’aquest espai “un punt on els infants i joves puguin gaudir de la natura i desenvolupar-se físicament i socialment”.\n\nLes inscripcions s’obriran per als nens i nenes nascuts del 2008 al 2015 el pròxim 9 de març. Fins al 25 del mateix mes, els interessats podran inscriure’s apropant-se a les oficines del pavelló d’esports de l’Institut Municipal d’Esports i Lleure d’Olot de 10.00 h a 14.00 h o directament a través de la pàgina web de l’Institut Municipal d’Esports i Lleure: esportsilleure.olot.cat. Com és habitual, les famílies monoparentals i nombres així com els abonats de l’IEMs disposaran de descomptes."
}