{
	"url": "https://www.olot.cat/pl217/ajuntament/comunicacio/actualitat/id6419/actualitzacio-coronavirus-establiments-de-restauracio-d-olot-inicien-el-servei-a-domicili.htm",
	"title": "Actualització Coronavirus: la Plaça Mercat entrega a domicili",
	"date": "18  de març de 2020",
	"summary": "Davant la situació que viu el país amb l’expansió del COVID-19 i per tal d’evitar l’exposició dels clients a contraure la malaltia, el Mercat d’Olot ha posat a la seva disposició un servei d’entrega a domicili.",
	"fullText": "Davant la situació que viu el país amb l’expansió del COVID-19 i per tal d’evitar l’exposició dels clients a contraure la malaltia, el Mercat d’Olot ha posat a la seva disposició un servei d’entrega a domicili.\n\nAquest està dirigit especialment a totes aquelles persones que formen part del col·lectiu d’alt risc. D’aquesta manera, poden continuar gaudint d’un producte fresc de proximitat i qualitat però sense haver de sortir de casa. Els clients podran realitzar les comandes a les diferents parades via telefònica de dilluns a dijous de 8 a 13h, i rebran la comanda l’endemà al matí.\n\nAquesta és una de les mesures preventives que ha habilitat el Mercat d’Olot davant aquesta situació d’excepcionalitat. A més, tots aquells usuaris que continuint anant a la plaça a comprar, han de seguir les recomanacions del Departament de Salut, com respectar la distància de seguretat d’1,5 metres amb altres persones, evitar el contacte amb el personal de les parades o utilitzar guants per agafar els productes. També, per tal de controlar l’aforament, l’entrada al recinte es fa únicament des de l’accés de la plaça Hospital.\n\nPodeu trobar més informació a la web www.mercatdolot.cat"
}